# Guida alla Raccolta di Feedback per un MVP: Un Approccio per Sviluppatori

## Introduzione

Raccogliere feedback per un **MVP** (_Minimum Viable Product_) è essenziale per migliorare il prodotto e soddisfare al meglio le esigenze degli utenti.

> NON fate l'errore di sviluppare per mesi qualcosa senza capire se sta effettivamente risolvendo bene un reale problema a qualcuno.

Spesso questi feedback non basta chiederli, chiedendoli otteremmo solo il _"cosa"_ ma non il _"perchè"_, inoltre spesso gli utenti fanno determinate azioni inconsciamente, oppure ci pensano solo sul momento.

In un libro molto interessante che ho letto da poco `Design for how people think` vengono dati ottimi spunti sul come effettuare delle interviste molto funzionali allo scopo:

## Le Contextual Interviews

Le interviste contestuali sono interviste sul campo, il contesto di utilizzo della nostra app (il luogo, il background tecnico degli operatori, il loro vocabolario tecnico...) è importantissimo e può darci molti spunti di riflessione.

### Empatia e spirito d'osservazione

Spesso noi sviluppatori tendiamo a vedere l'utilizzo delle nostre creazioni come ovvio, ma i clienti finali hanno un contesto totalmente differente, bisogna immedesimarsi, approfondire le loro metodologie di lavoro e i loro reali problemi quotidiani.

> Il nostro cervello si sovraccarica in contesti rumorosi, caotici, o pieni di interruzioni ed imprevisti. Dovreste tenere conto anche di questi piccoli aspetti.

#### Altri esempi di cose da notare

- cercate di fare attenzione ad ogni oggetto nella postazione di lavoro, come è strutturata?
- cosa viene usato per tenere traccia delle cose?
- ci sono colleghi nelle vicinanze? Quanti? Come comunicano tra loro?
- Gli utilizzatori finali si muovono molto o hanno una postazione fissa?

## Gli ingredienti per una interview perfetta

### Strumentazione consigliata

- Un audio registratore con una buona autonomia (una contextual interview idealmente dura 90 minuti).
- (opzionale) esistono degli occhiali che monitorano la traiettoria delle pupille degli utenti, ma sono molto costosi, un alternativa gratuita sono le heatmap digitali (spesso AI powered) che dato uno screen possono simulare questa raccolta dati ed inoltre questo parametro può anche essere dedotto senza nessuno di questi strumenti se si osserva bene l'utente durante l'utilizzo.

### Icebreakers

Per rompere il ghiaccio si potrebbe iniziare a fare delle domande per immedesimarsi nell'utilizzatore, ad esempio:

- Cosa dovrei fare/sapere per fare carriera nel tuo lavoro?
- Da dove dovrei iniziare?
- Cosa devo tenere bene a mente mentre lavoro?
- Quali sono i rischi o i maggiori problemi?
- Cosa ti fa perdere la pazienza a volte?
- Ti occupi anche di altre mansioni?
